name:  "Föreningen grundas"
id: "Founded"
date: "1986"
description: ""
written_date: "2023-01-21"
written_by_mupp: "Aristobäfver"
image: "img/misc/aristocats_logo_small.png"
story: |
  Det började en helt vanlig måndag, våren 1986. Tre studieteknologer, 
  låt oss kalla dem Micke, Mjuk och Muchos, befann sig som vanligt 
  djupt försoffade i allrummet i Mjuks korridor. Framför dem låg en 
  oförberedd laboration 4 i Lagringstrukturer. Samtalet kretsade dock 
  inte kring Quicksortalgoritmen eller andra datatekniska fenomen 
  utan man diskuterade istället ett problem som snart skulle dyka 
  upp. De tre hade under läsret varit medlemmar av Datasektionens 
  festeri, D-group, men snart skulle deras ämbetstid vara slut. "Jaha, 
  ska man behöva gå på Herrgår'n som en vanlig svenssonteknolog i 
  fortsättningen" kläckte Muchos ur sig, ackompanjerat av en djup 
  suck. Mjuk och Micke höll med och de tre beslöt sig för att fundera 
  på saken några dagar.
  <p>

  Muchos, som faktiskt myglat till sig ett år till i D-group, gjorde klart 
  för de nya hur Micke, Mjuk och han själv hade tänkt sig en mer formell 
  organisation av gästverksamheten på sektionen. Deras chiefgroupie, 
  vi kallar honom Magnus, tyckte det lät som en bra ide och Muchos 
  fick klartecken att skicka iväg sin första inbjudan.
  <p>

  Efter några timmars intensivt hackande i Mac-pulet stod man inför föreningens hittils största utmaning. Det var dags att plita ihop den första 
  logotypen, men man hade ju inte kommit på något namn på föreningen 
  ännu. Man lyckades efter en stunds käbblande enas kring namnet "AB 
  Gäst- och Festkonsult" men riktigt nöjda var man inte. Detta plitade 
  man dock dit i övre högre hörnet på brevpapperet. En kort tid därefter 
  råkade Mjuk och Micke på Muchos cyklande på Rydsvägen. Muchos hejdede 
  dem och under ett vilt gestikulerande berättade han för dem att 
  han hade kommit på ett mycket bättre namn, "Aristocats". "Aristo-" 
  för att de var gamla i gamet och fått en viss distans till tillvaron 
  och "cats" för att katter alltid legat D-arna varmt om hjärtat. 
  Micke och Mjuk jublade, äntligen var "Aristocats" slutgiltigt bildat. 
  Alla namn som förekommer i historien är naturligtvis fingerade och 
  har ingen som helst koppling till verkligheten...
